<!Doctybe html>
<html>
    <head>
        <title> Շունն ու Կատուն </title>
      	<meta charset="utf8">
	</head>
	<body>
	    <h1> <i> Շունն ու Կատուն </i> </h1> <br>
		<p> Ժամանակով Կատուն ճոն էր,<br>
            Շունն էլ գըլխին գըդակ չուներ,<br>
            Միայն, գիտեմ ոչ` որդիանց որդի,<br>
            Ճանկել էր մի գառան մորթի:<br><br>

            Եկավ մի օր, ձմեռվան մըտին,<br>
            Կատվի կուշտը տարավ մորթին:<br><br>

            — Բարի աջողում, ուստա Փիսո,<br>
            Գլուխըս մըրսեց, ի սեր ասծո,<br>
            Ա՛ռ էս մորթին ու ինձ համար<br><br>

            Մի գդակ կարի գըլխիս հարմար:<br>
            Վարձիդ համար միամիտ մընա՛,<br>
            Համա-համա շատ չուշանա:<br><br>

            — Աչքիս վըրա, քեռի Քուչի,<br>
            Մի գըդակ ա, հո մի քուրք չի․<br><br>

            Քու թանկագին խաթեր համար<br>
            Ուրբաթ օրը համեցեք տար:<br>
            Փողի մասին ավելորդ ա,<br>
            Մեր մեջ խոսելն էլ ամոթ ա,<br>
            Ի՜նչ մեծ բան ա, տո՜, հե՛ր օրհնած,<br>
            Միա՜յն, միա՜յն մի գդակի վարձ:<br><br>

            Ուրբաթ օրը քեռի Քուչին`<br>
            Ուստից առաջ` բաց-բաց կուճին<br>
            Թափ-թափ տալով` ծանդըր ու մեծ,<br>
            Ուստա Կատվի շեմքում կանգնեց.<br><br>

            — Ուստեն ո՞ւր ա… փափախս ո՞ւր ա…<br>
            — Մի քիչ կացի, հրես կերևա:<br><br>
            II
            Ուստեն եկավ քուրքը հագին,<br>
            Շանը տեսավ, բեղի տակին<br>
            Իրեն-իրեն քիչ փընթփընթաց,<br><br>

            Ու մուշտարու վըրա թընդաց.<br>
            — Ցուրտը տարա՞վ… վա՜հ, տընա՛շեն,<br>
            Չես թող անում մի շունչ քաշեն.<br>
            Հեշտ բան հո չի՞, հըլա նոր եմ<br>
            Ցըրցամ տըվել, թե որ կարեմ:<br><br>

            — Դե հե՛ր օրհնած, էտե՛նց ասա,<br>
            Էդ բարկանալդ էլ ընչի՞ս ա:<br>
            Փող եմ տըվել, վախտին կարի,<br>
            Թե չէ` ասա, էգուց արի:<br>
            Համ ասում ես, համ չես կարում,<br>

            Համ խոսում ես, վըրես գոռում,<br>
            Հա՛մ, հա՛մ, հա՛մ, հա՛մ,<br>
            Քանի, ախպեր, գընամ ու գամ…<br>
            Ասավ Քուչին ու նեղացած<br>
            Վերադարձավ գլուխը բաց:<br><br>
            III<br><br>
            Մին էլ եկավ, դարձյալ չըկար.<br>
            Էս անգամը դիպան իրար.<br>
            Էլ անպատիվ, անկարգ խոսքեր,<br>
            Էլ հին ու նո՜ր, էլ հերն ու մե՜ր,<br>
            Էլ գող Փիսո՜, էլ քաչալ Շո՜ւն…<br><br>

            Բանը հասավ դիվանբաշուն:<br>
            Շունը մինչև գընաց, եկավ,<br>
            Ուստա Կատուն կոտըրն ընկավ,<br>
            Գըլուխն առավ ու մի գիշեր<br>
            Հայդե՛, կորավ. էն կորչիլն էր․․․<br><br>
            IV<br><br>
            Էն օրվանից մինչև օրս էլ<br>
            Շունն էս բանը չի մոռացել,<br>
            Մըտքում հըլա դեռ պահում ա,<br>
            Որտեղ Կատվին պատահում ա,<br>
            Վեր ա թըռչում, վըրա վազում,<br><br>

            Իրեն մորթին ետ ա ուզում.<br>
            Իսկ սևերես Կատուն հանկարծ<br>
            Ետ ա դառնում ու բարկացած<br>
            Փըշտացնում ա. մըթամ նոր եմ<br>
            Ցըրցամ տըվել, թե որ կարեմ:<br><br>
     </p>
	 <img src="https://mocak.am/wp-content/uploads/2014/03/shunn-u-katun.jpg">
    </body>
 </html>
	